# Käyttöohjeita sovelluksen toiminnallisuuksille

Tähän ohjeeseen on kirjattu käyttöohjeita sovelluksen eri toiminnallisuuksille.

### Kirjautuminen

Sovelluksen luoma sivusto on suojattu salasanalla, jotta ulkopuoliset eivät pääse sitä lukemaan. Sovellukseen on määritelty kaksi käyttäjätiliä, jotka ovat sovelluksen testikäytön kannalta olennaisia. Nämä tilit ovat:

| Käyttäjätunnus   | Salasana   |
| ---------------- | ---------- |
| admin            | admin123   |
| tester           | tester123  |

Sovellukseen on mahdollista luoda uusia käyttäjiä kirjautumalla admin -tunnuksella, joka on ylläpitäjän oikeuksilla varustettu. Kirjautuminen on helppoa, kirjautumaton käyttäjä ohjataan kirjautumissivulle joko Kirjaudu -napista tai jos hän yrittää navigoida muille sovelluksen sivuille.

## *Rekisteröityminen / uuden käyttäjän luonti*

Sovellukseen on tehty erillinen sivu rekisteröinnille eli uuden käyttäjän luomiselle. Kyseiselle sivulle pääsee painamalla navigaatiopalkista painiketta, jossa lukee *(toistaiseksi "Rekisteröidy", myöhemmin "Rekisteröi käyttäjä")*.

Syötä kenttiin pyydetyt tiedot ja ota huomioon nimimerkeille ja salasanoille annetut rajoitteet. Korjaa tarvittaessa syötteesi virheilmoitusten ilmoittamista virheistä. Rekisteröinnin onnistumisen jälkeen sovellukseen pääsee kirjautumaan normaalisti "Kirjaudu" toiminnon kautta.

## *Etusivu*

Kirjautuessasi sovellukseen sinut ohjataan etusivulle, jossa on listattuna yhteenvedot kirjaamiesi työtehtävien määrästä ja työtunneista, järjestelmän kirjausten kokonaismäärästä ja työtunneista sekä sinulle merkityistä tulevista työtehtävistä.

Etusivulle pääsee palaamaan muista sovelluksen paikoista painamalla navigaatiopalkin vasemmassa yläreunassa olevasta "Sukelluskeskus Dyykkimestarit" nimestä.

## *Työtehtävien listaus*

Voit tarkastella kirjattuja työtehtäviä painamalla "Listaus kirjauksistani" nappia navigaatiopalkissa. Mikäli olet kirjautunut tavallisena käyttäjänä, näet listauksen vain itse kirjatuista työtehtävistä. Mikäli olet kirjautunut ylläpitäjänä näet kaikki järjestelmän kirjaukset.

## *Työtehtävän kirjaaminen*

Voit kirjata uuden tehtävän järjestelmään painamalla "Lisää uusi työtehtävä" nappia navigaatiopalkissa. Syötä avautuvaan lomakkeeseen pyydetyt tiedot, korjaa tarvittaessa virheilmoitusten ilmoittamat virheet syötteissä.

Vihreän "Lisää uusi työtehtävä!" napin painaminen kirjaa työtehtävän järjestelmään.

## *Yksittäisen työtehtävän tarkastelu*

Voit tarkastella järjestelmään kirjattua työtehtävää menemällä tehtävien listaukseen ja painamalla työtehtävän kohdalla olevaa "Tarkastele tietoja" nappia. Tämä avaa yksittäisen työtehtävän tiedot.

Voit palata takaisin listaukseen painamalla vihreää "Palaa takaisin listaukseen" nappia.

## *Työtehtävän muokkaaminen*

Voit muokata jo järjestelmään kirjattua työtehtävää yksittäisen työtehtävän tarkastelun kautta. Paina "Muokkaa" nappia. Tämä avaa yksittäisen työtehtävän tiedot sisältävän sivun niin, että osaa siinä olevista tiedoista voi muokata. Muokkaa haluamiasi kenttiä ja korjaa mahdollisten virheilmoitusten ilmoittamat virheet syötteissä.

Painamalla "Muokkaa tehtävää!" nappia tekemäsi muutokset tallentuvat järjestelmään.

Painamalla "Peruuta" nappia tekemiäsi muutoksia ei talleneta ja sinut palautetaan yksittäisen työtehtävän näkymään.

## *Työtehtävän poistaminen*

Voit poistaa järjestelmään kirjattuja työtehtäviä yksittäisen työtehtävän tarkastelun kautta. Paina punaista "Poista" nappia. Tämä poistaa työtehtävän järjestelmästä.

**TYÖTEHTÄVÄN POISTAMINEN POISTAA TYÖTEHTÄVÄN PYSYVÄSTI JÄRJESTELMÄSTÄ EIKÄ SITÄ VOIDA TÄMÄN JÄLKEEN PALAUTTAA!**

# Ylläpitäjälle rajattuja toimintoja

## *Uuden tapahtuman tai kurssin luonti*

Voit luoda järjestelmään tulevan tapahtuman painamalla "Lisää tuleva tapahtuma" nappia navigaatiopalkissa. Tämä avaa lomakkeen, johon voit syöttää tulevan tapahtuman tiedot ja valita sille suunnitellun suorittajan työntekijöiden listauksesta. Täytä pyydetyt kentät ja korjaa mahdollisten virheilmoitusten ilmoittamat virheet syötteissä.

Uusi tapahtuma näkyy tämän jälkeen sille asetetun käyttäjän etusivulla tulevana tapahtumana.